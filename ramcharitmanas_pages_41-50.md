# Ramcharitmanas - Pages 41-50

## Page 42

* रामचरितमानस*

आखर मधुर मनोहर दोऊ। बरन बिलोचन जन जिय जोऊH
सुमिरत सुलभ सुखद सब काहू। लोक लाहु परलोक निबाहूH
दोनों अक्षर मधुर और मनोहर हैं, जो वर्णमालारूपी शरीर के नेत्र हैं, भक्तों के जीवन हैं तथा स्मरण
करने में सबके लिये सुलभ और सुख देनेवाले हैं, और जो इस लोक में लाभ और परलोक में निर्वाह
करते हैं (अर्थात् भगवान् के दिव्य धाम में दिव्य देह से सदा भगवत्सेवा में नियुक्त रखते हैं)H 1H

कहत सुनत सुमिरत सुठि नीक। राम लखन सम प्रिय तुलसी कH
बरनत बरन प्रीति बिलगाती। ब्रह्म जीव सम सहज सँघातीH
ये कहने, सुनने और स्मरण करने में बहुत ही अच्छे (सुन्दर और मधुर) हैं; तुलसीदास को
तो श्रीराम-लक्ष्मण के समान प्यारे हैं। इनका ("र" और "म" का) अलग-अलग वर्णन करने में
प्रीति बिलगाती है (अर्थात् बीजमन्त्र की दृष्टि से इनके उच्चारण, अर्थ और फल में भिन्नता दीख
पड़ती है) परन्तु हैं ये जीव और ब्रह्म के समान स्वभाव से ही साथ रहनेवाले (सदा एकरूप
और एकरस)H 2H

नर नारायन सरिस सुभ्राता। जग पालक बिसेषि जन त्राताH
भगति सुतिय कल करन बिभूषन। जग हित हेतु बिमल बिधु पूषनH
ये दोनों अक्षर नर-नारायण के समान सुन्दर भाई हैं, ये जगत् का पालन और विशेषरूप से
भक्तों की रक्षा करनेवाले हैं। ये भक्तिरूपिणी सुन्दर स्त्री के कानों के सुन्दर आभूषण (कर्णफूल) हैं
और जगत् के हित के लिये निर्मल चन्द्रमा और सूर्य हैंH 3H

स्वाद तोष सम सुगति सुधा के। कमठ सेष सम धर बसुधा केH
जन मन मंजु कंज मधुकर से। जीह जसोमति हरि हलधर सेH
ये सुन्दर गति (मोक्ष) रूपी अमृत के स्वाद और तृप्ति के समान हैं, कच्छप और शेषजी के
समान पृथ्वी के धारण करनेवाले हैं, भक्तों के मनरूपी सुन्दर कमल में विहार करनेवाले भौंरे के
समान हैं और जीभरूपी यशोदाजी के लिये श्रीकृष्ण और बलरामजी के समान (आनन्द देनेवाले)
हैंH 4H

दो0— एकु छत्रु एकु मुकुटमनि सब बरनन पर जोउ।

तुलसी रघुबर नाम के बरन बिराजत दोउH 20H
तुलसीदासजी कहते हैं—श्रीरघुनाथजी के नाम के दोनों अक्षर बड़ी शोभा देते हैं, जिनमें से एक
(रकार) छत्ररूप (रेफ) से और दूसरा (मकार) मुकुटमणि (अनुस्वार) रूप से सब अक्षरों के
ऊपर हैंH 20H

---

## Page 43

* बालकाण्ड*

समुझत सरिस नाम अरु नामी। प्रीति परसपर प्रभु अनुगामीH
नाम रूप दुइ ईस उपाधी। अकथ अनादि सुसामुझि साधीH
समझने में नाम और नामी दोनों एक-से हैं, किन्तु दोनों में परस्पर स्वामी और सेवक के समान
प्रीति है (अर्थात् नाम और नामी में पूर्ण एकता होनेपर भी जैसे स्वामी के पीछे सेवक चलता है,
उसी प्रकार नाम के पीछे नामी चलते हैं। प्रभु श्रीरामजी अपने "राम" नाम का ही अनुगमन करते
हैं, नाम लेते ही वहाँ आ जाते हैं)। नाम और रूप दोनों ईश्वर की उपाधि हैं; ये (भगवान् के नाम
और रूप) दोनों अनिर्वचनीय हैं, अनादि हैं और सुन्दर (शुद्ध भक्तियुक्त) बुद्धि से ही इनका [दिव्य
अविनाशी] स्वरूप जानने में आता हैH 1H

को बड़ छोट कहत अपराधू। सुनि गुन भेदु समुझिहहिं साधूH
देखिअहिं रूप नाम आधीना। रूप ग्यान नहिं नाम बिहीनाH
इन (नाम और रूप) में कौन बड़ा है, कौन छोटा, यह कहना तो अपराध है। इनके गुणों का
तारतम्य (कमी-बेशी) सुनकर साधु पुरुष स्वयं ही समझ लेंगे। रूप नाम के अधीन देखे जाते हैं,
नाम के बिना रूप का ज्ञान नहीं हो सकताH 2H

रूप बिसेष नाम बिनु जानें। करतल गत न परहिं पहिचानेंH
सुमिरिअ नाम रूप बिनु देखें। आवत हृदयँ सनेह बिसेषेंH
कोई-सा विशेष रूप बिना उसका नाम जाने हथेली पर रखा हुआ भी पहचाना नहीं जा सकता
और रूप के बिना देखे भी नाम का स्मरण किया जाय तो विशेष प्रेम के साथ वह रूप हृदय में आ
जाता हैH 3H

नाम रूप गति अकथ कहानी। समुझत सुखद न परति बखानीH
अगुन सगुन बिच नाम सुसाखी। उभय प्रबोधक चतुर दुभाषीH
नाम और रूप की गति की कहानी (विशेषता की कथा) अकथनीय है। वह समझने में सुखदायक
है, परन्तु उसका वर्णन नहीं किया जा सकता। निर्गुण और सगुण के बीच में नाम सुन्दर साक्षी है
और दोनों का यथार्थ ज्ञान करानेवाला चतुर दुभाषिया हैH 4H

दो0— राम नाम मनिदीप धरु जीह देहरीं द्वार।

तुलसी भीतर बाहरहुँ जौं चाहसि उजिआरH 21H

तुलसीदासजी कहते हैं, यदि तू भीतर और बाहर दोनों ओर उजाला चाहता है तो मुखरूपी
द्वार की जीभरूपी देहली पर रामनामरूपी मणि-दीपक को रखH 21H

नाम जीहँ जपि जागहिं जोगी। बिरति बिरंचि प्रपंच बियोगीH
ब्रह्मसुखहि अनुभवहिं अनूपा। अकथ अनामय नाम न रूपाH

---

## Page 44

* रामचरितमानस*

ब्रह्मा के बनाये हुए इस प्रपंच (दृश्य जगत्) से भलीभाँति छूटे हुए वैराग्यवान् मुक्त योगी पुरुष
इस नाम को ही जीभ से जपते हुए [तत्त्वज्ञानरूपी दिन में] जागते हैं और नाम तथा रूप से रहित
अनुपम, अनिर्वचनीय, अनामय ब्रह्मसुख का अनुभव करते हैंH 1H

जाना चहहिं गूढ़ गति जेऊ। नाम जीहँ जपि जानहिं तेऊH
साधक नाम जपहिं लय लाएँ। होहिं सिद्ध अनिमादिक पाएँH
जो परमात्मा के गूढ़ रहस्य को (यथार्थ महिमा को) जानना चाहते हैं, वे (जिज्ञासु) भी
नाम को जीभ से जपकर उसे जान लेते हैं। [लौकिक सिद्धियों के चाहनेवाले अर्थार्थी] साधक
लौ लगाकर नाम का जप करते हैं और अणिमादि [आठों] सिद्धियों को पाकर सिद्ध हो
जाते हैंH 2H

जपहिं नामु जन आरत भारी। मिटहिं कुसंकट होहिं सुखारीH
राम भगत जग चारि प्रकारा। सुकृती चारिउ अनघ उदाराH
[संकट से घबराये हुए] आर्त भक्त नामजप करते हैं तो उनके बड़े भारी बुरे-बुरे संकट मिट
जाते हैं और वे सुखी हो जाते हैं। जगत् में चार प्रकार के (1-अर्थार्थी—धनादि की चाह से भजनेवाले,
2-आर्त—संकट की निवृत्ति के लिये भजनेवाले, 3-जिज्ञासु—भगवान् को जानने की इच्छा से भजनेवाले,
4-ज्ञानी—भगवान् को तत्त्व से जानकर स्वाभाविक ही प्रेम से भजनेवाले) रामभक्त हैं और चारों ही
पुण्यात्मा, पापरहित और उदार हैंH 3H

चहू चतुर कहुँ नाम अधारा। ग्यानी प्रभुहि बिसेषि पिआराH
चहुँ जुग चहुँ श्रुति नाम प्रभाऊ। कलि बिसेषि नहिं आन उपाऊH
चारों ही चतुर भक्तों को नाम का ही आधार है; इनमें ज्ञानी भक्त प्रभु को विशेषरूप से प्रिय है।
यों तो चारों युगों में और चारों ही वेदों में नाम का प्रभाव है, परन्तु कलियुग में विशेषरूप से है। इसमें
तो [नाम को छोड़कर] दूसरा कोई उपाय ही नहीं हैH 4H

दो0— सकल कामना हीन जे राम भगति रस लीन।

नाम सुप्रेम पियूष हृद तिन्हहुँ किए मन मीनH 22H
जो सब प्रकार की (भोग और मोक्ष की भी) कामनाओं से रहित और श्रीरामभक्ति के रस में लीन
हैं, उन्होंने भी नाम के सुन्दर प्रेमरूपी अमृत के सरोवर में अपने मन को मछली बना रखा है
(अर्थात् वे नामरूपी सुधा का निरन्तर आस्वादन करते रहते हैं, क्षणभर भी उससे अलग होना
नहीं चाहते)H 22H

---

## Page 45

* बालकाण्ड*

अगुन सगुन दुइ ब्रह्म सरूपा। अकथ अगाध अनादि अनूपाH
मोरें मत बड़ नामु दुहू तें। किए जहिं जुग निज बस निज बूतेंH
निर्गुण और सगुण—ब्रह्म के दो स्वरूप हैं। ये दोनों ही अकथनीय, अथाह, अनादि और
अनुपम हैं। मेरी सम्मति में नाम इन दोनों से बड़ा है, जिसने अपने बल से दोनों को अपने वश में कर
रखा हैH 1H

प्रौढ़ि सुजन जनि जानहिं जन की। कहउँ प्रतीति प्रीति रुचि मन की।
एकु दारुगत देखिअ एकू। पावक सम जुग ब्रह्म बिबेकूH
उभय अगम जुग सुगम नाम तें। कहउँ नामु बड़ ब्रह्म राम तेंH
ब्यापकु एकु ब्रह्म अबिनासी। सत चेतन घन आनँद रासीH
सज्जनगण इस बात को मुझ दास की ढिठाई या केवल काव्योक्ति न समझें। मैं अपने मन के
विश्वास, प्रेम और रुचि की बात कहता हूँ। [निर्गुण और सगुण] दोनों प्रकार के ब्रह्म का ज्ञान अग्नि के
समान है। निर्गुण उस अप्रकट अग्नि के समान है जो काठ के अन्दर है, परन्तु दीखती नहीं; और
सगुण उस प्रकट अग्नि के समान है जो प्रत्यक्ष दीखती है। [तत्त्वतः दोनों एक ही हैं; केवल प्रकट-
अप्रकट के भेद से भिन्न मालूम होती हैं। इसी प्रकार निर्गुण और सगुण तत्त्वतः एक ही हैं। इतना
होनेपर भी] दोनों ही जानने में बड़े कठिन हैं, परन्तु नाम से दोनों सुगम हो जाते हैं। इसी से मैंने
नाम को [निर्गुण] ब्रह्म से और [सगुण] राम से बड़ा कहा है, ब्रह्म व्यापक है, एक है, अविनाशी
है; सत्ता, चैतन्य और आनन्द की घनराशि हैH 2-3H

अस प्रभु हृदयँ अछत अबिकारी। सकल जीव जग दीन दुखारीH
नाम निरूपन नाम जतन तें। सोउ प्रगटत जिमि मोल रतन तेंH
ऐसे विकाररहित प्रभु के हृदय में रहते भी जगत् के सब जीव दीन और दुखी हैं। नाम का निरूपण
करके (नाम के यथार्थ स्वरूप, महिमा, रहस्य और प्रभाव को जानकर) नाम का जतन करने से
(श्रद्धापूर्वक नामजपरूपी साधन करने से) वही ब्रह्म ऐसे प्रकट हो जाता है जैसे रत्न के जानने से
उसका मूल्यH 4H

दो0— निरगुन तें एहि भाँति बड़ नाम प्रभाउ अपार।

कहउँ नामु बड़ राम तें निज बिचार अनुसारH 23H
इस प्रकार निर्गुण से नाम का प्रभाव अत्यन्त बड़ा है। अब अपने विचार के अनुसार कहता हूँ
कि नाम [सगुण] राम से भी बड़ा हैH 23H

राम भगत हित नर तनु धारी। सहि संकट किए साधु सुखारीH
नामु सप्रेम जपत अनयासा। भगत होहिं मुद मंगल बासाH

---

## Page 46

* रामचरितमानस*

श्रीरामचन्द्रजीने भक्तों के हित के लिये मनुष्य-शरीर धारण करके स्वयं कष्ट सहकर साधुओं को
सुखी किया; परन्तु भक्तगण प्रेम के साथ नाम का जप करते हुए सहज ही में आनन्द और कल्याण के
घर हो जाते हैंH 1H

राम एक तापस तिय तारी। नाम कोटि खल कुमति सुधारीH
रिषि हित राम सुकेतुसुता की। सहित सेन सुत कीन्हि बिबाकीH
सहित दोष दुख दास दुरासा। दलइ नामु जिमि रबि निसि नासाH
भंजेउ राम आपु भव चापू। भव भय भंजन नाम प्रतापूH
श्रीरामजीने एक तपस्वी की स्त्री (अहल्या) को ही तारा, परन्तु नामने करोड़ों दुष्टों की बिगड़ी
बुद्धि को सुधार दिया। श्रीरामजीने ऋषि विश्वामित्र के हित के लिये एक सुकेतु यक्ष की कन्या
ताड़का की सेना और पुत्र (सुबाहु) सहित समाप्ति की; परन्तु नाम अपने भक्तों के दोष, दुःख और
दुराशाओं का इस तरह नाश कर देता है जैसे सूर्य रात्रि का। श्रीरामजीने तो स्वयं शिवजी के धनुष को
तोड़ा, परन्तु नाम का प्रताप ही संसार के सब भयों का नाश करनेवाला हैH 2-3H

दंडक बनु प्रभु कीन्ह सुहावन। जन मन अमित नाम किए पावनH
निसिचर निकर दले रघुनंदन। नामु सकल कलि कलुष निकंदनH
प्रभु श्रीरामजीने [भयानक] दण्डक वन को सुहावना बनाया, परन्तु नामने असंख्य मनुष्यों के
मनों को पवित्र कर दिया। श्रीरघुनाथजीने राक्षसों के समूह को मारा, परन्तु नाम तो कलियुग के सारे
पापों की जड़ उखाड़नेवाला हैH 4H

दो0— सबरी गीध सुसेवकनि सुगति दीन्हि रघुनाथ।

नाम उधारे अमित खल बेद बिदित गुन गाथH 24H
श्रीरघुनाथजीने तो शबरी, जटायु आदि उत्तम सेवकों को ही मुक्ति दी; परन्तु नामने अगणित
दुष्टों का उद्धार किया। नाम के गुणों की कथा वेदों में प्रसिद्ध हैH 24H

राम सुकंठ बिभीषन दोऊ। राखे सरन जान सबु कोऊH
नाम गरीब अनेक नवाजे। लोक बेद बर बिरिद बिराजेH
श्रीरामजीने सुग्रीव और विभीषण दो को ही अपने शरण में रखा, यह सब कोई जानते हैं; परन्तु
नामने अनेक गरीबों पर कृपा की है। नाम का यह सुन्दर विरद लोक और वेद में विशेषरूप से
प्रकाशित हैH 1H

राम भालु कपि कटकु बटोरा। सेतु हेतु श्रमु कीन्ह न थोराH
नामु लेत भवसिंधु सुखाहीं। करहु बिचारु सुजन मन माहींH

---

## Page 47

* बालकाण्ड*

श्रीरामजीने तो भालू और बन्दरों की सेना बटोरी और समुद्र पर पुल बाँधने के लिये थोड़ा परिश्रम
नहीं किया; परन्तु नाम लेते ही संसार-समुद्र सूख जाता है। सज्जनगण! मन में विचार कीजिये [कि
दोनों में कौन बड़ा है]H 2H

राम सकुल रन रावनु मारा। सीय सहित निज पुर पगु धाराH
राजा रामु अवध रजधानी। गावत गुन सुर मुनि बर बानीH
सेवक सुमिरत नामु सप्रीती। बिनु श्रम प्रबल मोह दलु जीतीH
फिरत सनेहँ मगन सुख अपनें। नाम प्रसाद सोच नहिं सपनेंH
श्रीरामचन्द्रजीने कुटुम्बसहित रावण को युद्ध में मारा, तब सीतासहित उन्होंने अपने नगर
(अयोध्या) में प्रवेश किया। राम राजा हुए, अवध उनकी राजधानी हुई, देवता और मुनि सुन्दर
वाणी से जिनके गुण गाते हैं। परन्तु सेवक (भक्त) प्रेमपूर्वक नाम के स्मरणमात्र से बिना परिश्रम
मोह की प्रबल सेना को जीतकर प्रेम में मग्न हुए अपने ही सुख में विचरते हैं, नाम के प्रसाद से उन्हें
सपने में भी कोई चिन्ता नहीं सताती।H 3-4H

दो0— ब्रह्म राम तें नामु बड़ बर दायक बर दानि।

रामचरित सत कोटि महँ लिय महेस जियँ जानिH 25H
इस प्रकार नाम [निर्गुण] ब्रह्म और [सगुण] राम दोनों से बड़ा है। यह वरदान देनेवालों को
भी वर देनेवाला है। श्रीशिवजीने अपने हृदय में यह जानकर ही सौ करोड़ रामचरित्र में से इस "राम"
नाम को [साररूप से चुनकर] ग्रहण किया हैH 25H

मासपारायण, पहला विश्राम
नाम प्रसाद संभु अबिनासी। साजु अमंगल मंगल रासीH
सुक सनकादि सिद्ध मुनि जोगी। नाम प्रसाद ब्रह्मसुख भोगीH
नाम ही के प्रसाद से शिवजी अविनाशी हैं और अमंगल वेषवाले होनेपर भी मंगल की राशि हैं।
शुकदेवजी और सनकादि सिद्ध, मुनि, योगीगण नाम के ही प्रसाद से ब्रह्मानन्द को भोगते हैंH 1H

नारद जानउ नाम प्रतापू। जग प्रिय हरि हरि हर प्रिय आपूH
नामु जपत प्रभु कीन्ह प्रसादू। भगत सिरोमनि भए प्रहलादूH
नारदजीने नाम के प्रताप को जाना है। हरि सारे संसार को प्यारे हैं, [हरि को हर प्यारे हैं] और
आप (श्रीनारदजी) हरि और हर दोनों को प्रिय हैं। नाम के जपने से प्रभुने कृपा की, जिससे प्रह्लाद
भक्तशिरोमणि हो गयेH 2H

---

## Page 48

* रामचरितमानस*

ध्रुवँ सगलानि जपेउ हरि नाऊँ। पायउ अचल अनूपम ठाऊँH
सुमिरि पवनसुत पावन नामू। अपने बस करि राखे रामूH
ध्रुवजीने ग्लानि से (विमाता के वचनों से दुखी होकर सकामभाव से) हरिनाम को जपा और उसके
प्रताप से अचल अनुपम स्थान (ध्रुवलोक) प्राप्त किया। हनुमान्जीने पवित्र नाम का स्मरण करके
श्रीरामजी को अपने वश में कर रखा हैH 3H

अपतु अजामिलु गजु गनिकाऊ। भए मुकुत हरि नाम प्रभाऊH
कहौं कहाँ लगि नाम बड़ाई। रामु न सकहिं नाम गुन गाईH
नीच अजामिल, गज और गणिका (वेश्या) भी श्रीहरि के नाम के प्रभाव से मुक्त हो गये। मैं
नाम की बड़ाई कहाँ तक कहूँ, राम भी नाम के गुणों को नहीं गा सकतेH 4H

दो0— नामु राम को कलपतरु कलि कल्यान निवासु।

जो सुमिरत भयो भाँग तें तुलसी तुलसीदासुH 26H
कलियुग में राम का नाम कल्पतरु (मनचाहा पदार्थ देनेवाला) और कल्याण का निवास (मुक्ति का
घर) है, जिसको स्मरण करने से भाँग-सा (निकृष्ट) तुलसीदास तुलसी के समान [पवित्र] हो
गयाH 26H

चहुँ जुग तीनि काल तिहुँ लोका। भए नाम जपि जीव बिसोकाH
बेद पुरान संत मत एहू। सकल सुकृत फल राम सनेहूH
[केवल कलियुग की ही बात नहीं है,] चारों युगों में, तीनों कालों में और तीनों लोकों में नाम को
जपकर जीव शोकरहित हुए हैं। वेद, पुराण और सन्तों का मत यही है कि समस्त पुण्यों का फल
श्रीरामजी में [या रामनाम में] प्रेम होना हैH 1H

ध्यानु प्रथम जुग मखबिधि दूजें। द्वापर परितोषत प्रभु पूजेंH
कलि केवल मल मूल मलीना। पाप पयोनिधि जन मन मीनाH
पहले (सत्य) युग में ध्यान से, दूसरे (त्रेता) युग में यज्ञ से और द्वापर में पूजन से भगवान् प्रसन्न
होते हैं; परन्तु कलियुग केवल पाप की जड़ और मलिन है, इसमें मनुष्यों का मन पापरूपी समुद्र में
मछली बना हुआ है (अर्थात् पाप से कभी अलग होना ही नहीं चाहता; इससे ध्यान, यज्ञ और पूजन
नहीं बन सकते)H 2H

नाम कामतरु काल कराला। सुमिरत समन सकल जग जालाH
राम नाम कलि अभिमत दाता। हित परलोक लोक पितु माताH

---

## Page 49

* बालकाण्ड*

ऐसे कराल (कलियुग के) काल में तो नाम ही कल्पवृक्ष है, जो स्मरण करते ही संसार के सब
जंजालों को नाश कर देनेवाला है। कलियुग में यह रामनाम मनोवाञ्छित फल देनेवाला है,
परलोक का परम हितैषी और इस लोक का माता-पिता है (अर्थात् परलोक में भगवान् का परमधाम
देता है और इस लोक में माता-पिता के समान सब प्रकार से पालन और रक्षण करता है)H 3H

नहिं कलि करम न भगति बिबेकू। राम नाम अवलंबन एकूH
कालनेमि कलि कपट निधानू। नाम सुमति समरथ हनुमानूH
कलियुग में न कर्म है, न भक्ति है और न ज्ञान ही है; रामनाम ही एक आधार है। कपट की खान
कलियुगरूपी कालनेमि के [मारने के] लिये रामनाम ही बुद्धिमान् और समर्थ श्रीहनुमान्जी हैंH 4H

दो0— राम नाम नरकेसरी कनककसिपु कलिकाल।

जापक जन प्रहलाद जिमि पालिहि दलि सुरसालH 27H
रामनाम श्रीनृसिंहभगवान् है, कलियुग हिरण्यकशिपु है और जप करनेवाले जन प्रह्लाद के समान
हैं; यह रामनाम देवताओं के शत्रु (कलियुगरूपी दैत्य) को मारकर जप करनेवालों की रक्षा करेगाH 27H

भाएँ कुभाएँ अनख आलसहूँ। नाम जपत मंगल दिसि दसहूँH
सुमिरि सो नाम राम गुन गाथा। करउँ नाइ रघुनाथहि माथाH
अच्छे भाव (प्रेम) से, बुरे भाव (वैर) से, क्रोध से या आलस्य से, किसी तरह से भी नाम जपने से
दसों दिशाओं में कल्याण होता है। उसी (परम कल्याणकारी) रामनाम का स्मरण करके और
श्रीरघुनाथजी को मस्तक नवाकर मैं रामजी के गुणों का वर्णन करता हूँH 1H

मोरि सुधारिहि सो सब भाँती। जासु कृपा नहिं कृपाँ अघातीH
राम सुस्वामि कुसेवकु मोसो। निज दिसि देखि दयानिधि पोसोH
वे (श्रीरामजी) मेरी [बिगड़ी] सब तरह से सुधार लेंगे; जिनकी कृपा कृपा करने से नहीं
अघाती। राम-से उत्तम स्वामी और मुझ-सरीखा बुरा सेवक! इतने पर भी उन दयानिधि ने अपनी
ओर देखकर मेरा पालन किया हैH 2H

लोकहुँ बेद सुसाहिब रीती। बिनय सुनत पहिचानत प्रीतीH
गनी गरीब ग्राम नर नागर। पंडित मूढ़ मलीन उजागरH
लोक और वेद में भी अच्छे स्वामी की यही रीति प्रसिद्ध है कि वह विनय सुनते ही प्रेम को
पहचान लेता है। अमीर-गरीब, गँवार-नगरनिवासी, पण्डित-मूर्ख, बदनाम-यशस्वी,H 3H

सुकबि कुकबि निज मति अनुहारी। नृपहि सराहत सब नर नारीH
साधु सुजान सुसील नृपाला। ईस अंस भव परम कृपालाH

---

## Page 50

* रामचरितमानस*

सुकवि-कुकवि, सभी नर-नारी अपनी-अपनी बुद्धि के अनुसार राजा की सराहना करते हैं। और
साधु, बुद्धिमान्, सुशील, ईश्वर के अंश से उत्पन्न कृपालु राजा—H 4H

सुनि सनमानहिं सबहि सुबानी। भनिति भगति नति गति पहिचानीH
यह प्राकृत महिपाल सुभाऊ। जान सिरोमनि कोसलराऊH
सबकी सुनकर और उनकी वाणी, भक्ति, विनय और चाल को पहचानकर सुन्दर (मीठी)
वाणी से सबका यथायोग्य सम्मान करते हैं। यह स्वभाव तो संसारी राजाओं का है, कोसलनाथ
श्रीरामचन्द्रजी तो चतुरशिरोमणि हैंH 5H

रीझत राम सनेह निसोतें। को जग मंद मलिनमति मोतेंH
श्रीरामजी तो विशुद्ध प्रेम से ही रीझते हैं, पर जगत् में मुझसे बढ़कर मूर्ख और मलिनबुद्धि और
कौन होगा?H 6H

दो0— सठ सेवक की प्रीति रुचि रखिहहिं राम कृपालु।

उपल किए जलजान जहिं सचिव सुमति कपि भालुH 28 (क)H
तथापि कृपालु श्रीरामचन्द्रजी मुझ दुष्ट सेवक की प्रीति और रुचि को अवश्य रखेंगे, जिन्होंने
पत्थरों को जहाज और बन्दर-भालुओं को बुद्धिमान् मन्त्री बना लियाH 28 (क)H

हौंहु कहावत सबु कहत राम सहत उपहास।
साहिब सीतानाथ सो सेवक तुलसीदासH 28 (ख)H
सब लोग मुझे श्रीरामजी का सेवक कहते हैं और मैं भी [बिना लज्जा-संकोच के] कहलाता
हूँ (कहनेवालों का विरोध नहीं करता); कृपालु श्रीरामजी इस निन्दा को सहते हैं कि
श्रीसीतानाथजी-जैसे स्वामी का तुलसीदास-सा सेवक हैH 28 (ख)H

अति बड़ि मोरि ढिठाई खोरी। सुनि अघ नरकहुँ नाक सकोरीH
समुझि सहम मोहि अपडर अपनें। सो सुधि राम कीन्हि नहिं सपनेंH
यह मेरी बहुत बड़ी ढिठाई और दोष है, मेरे पाप को सुनकर नरकने भी नाक सिकोड़ ली
है (अर्थात् नरक में भी मेरे लिये ठौर नहीं है)। यह समझकर मुझे अपने ही कल्पित डर से डर
हो रहा है, किन्तु भगवान् श्रीरामचन्द्रजीने तो स्वप्न में भी इसपर (मेरी इस ढिठाई और दोषपर)
ध्यान नहीं दियाH 1H

सुनि अवलोकि सुचित चख चाही। भगति मोरि मति स्वामि सराहीH
कहत नसाइ होइ हियँ नीकी। रीझत राम जानि जन जी कीH

---

## Page 51

* बालकाण्ड*

वरं मेरे प्रभु श्रीरामचन्द्रजीने तो इस बात को सुनकर, देखकर और अपने सुचित्तरूपी चक्षु से
निरीक्षण कर मेरी भक्ति और बुद्धि की [उलटे] सराहना की। क्योंकि कहने में चाहे बिगड़
जाय (अर्थात् मैं चाहे अपने को भगवान् का सेवक कहता-कहलाता रहूँ), परन्तु हृदय में अच्छापन
होना चाहिये। (हृदय में तो अपने को उनका सेवक बनने योग्य नहीं मानकर पापी और दीन
ही मानता हूँ, यह अच्छापन है।) श्रीरामचन्द्रजी भी दास के हृदय की [अच्छी] स्थिति जानकर
रीझ जाते हैंH 2H

रहति न प्रभु चित चूक किए की। करत सुरति सय बार हिए कीH
जहिं अघ बधेउ ब्याध जिमि बाली। फिरि सुकंठ सोइ कीन्हि कुचालीH
प्रभु के चित्त में अपने भक्तों की की हुई भूल-चूक याद नहीं रहती (वे उसे भूल जाते हैं) और
उनके हृदय [की अच्छाई—नीकी] को सौ-सौ बार याद करते रहते हैं। जिस पाप के कारण उन्होंने
बालि को व्याध की तरह मारा था, वैसी ही कुचाल फिर सुग्रीवने चलीH 3H

सोइ करतूति बिभीषन करी। सपनेहुँ सो न राम हियँ हरीH
ते भरतहि भेंटत सनमाने। राजसभाँ रघुबीर बखानेH
वही करनी विभीषण की थी, परन्तु श्रीरामचन्द्रजीने स्वप्न में भी उसका मन में विचार नहीं किया।
उलटे भरतजी से मिलने के समय श्रीरघुनाथजीने उनका सम्मान किया और राजसभा में भी उनके
गुणों का बखान कियाH 4H

दो0— प्रभु तरु तर कपि डार पर ते किए आपु समान।

तुलसी कहूँ न राम से साहिब सीलनिधानH 29 (क)H
प्रभु (श्रीरामचन्द्रजी) तो वृक्ष के नीचे और बन्दर डाली पर (अर्थात् कहाँ मर्यादापुरुषोत्तम
सच्चिदानन्दघन परमात्मा श्रीरामजी और कहाँ पेड़ों की शाखाओं पर कूदनेवाले बन्दर)। परन्तु ऐसे
बन्दरों को भी उन्होंने अपने समान बना लिया। तुलसीदासजी कहते हैं कि श्रीरामचन्द्रजी-सरीखे
शीलनिधान स्वामी कहीं भी नहीं हैंH 29 (क)H

राम निकाईं रावरी है सबही को नीक।
जौं यह साँची है सदा तौ नीको तुलसीकH 29 (ख)H
हे श्रीरामजी! आपकी अच्छाई से सभी का भला है (अर्थात् आपका कल्याणमय स्वभाव सभी का
कल्याण करनेवाला है)। यदि यह बात सच है तो तुलसीदास का भी सदा कल्याण ही होगाH 29 (ख)H

एहि बिधि निज गुन दोष कहि सबहि बहुरि सिरु नाइ।
बरनउँ रघुबर बिसद जसु सुनि कलि कलुष नसाइH 29 (ग)H

---
