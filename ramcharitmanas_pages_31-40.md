# Ramcharitmanas - Pages 31-40

## Page 32

* श्रीरामचरितमानस*

मनि माणिक मुकुता छबि जैसी। अहि गिरि गज सिर सोह न तैसीH
नृप किरीट तरुनी तनु पाई – लहहिं सकल सोभा अधिकाईH
मणि, माणिक और मोती की जैसी सुन्दर छबि है, वह साँप, पर्वत और हाथी के मस्तकपर
वैसी शोभा नहीं पाती। राजा के मुकुट और नवयुवती स्त्री के शरीर को पाकर ही ये सब अधिक
शोभा को प्राप्त होते हैंH 1H

तैसहिं सुकबि कबित बुध कहही। उपजहिं अनत अनत छबि लहहींH
भगति हेतु बिधि भवन बिहाई – सुमिरत सारद आवति धाईH
इसी तरह, बुद्धिमान् लोग कहते हैं कि सुकवि की कविता भी उत्पन्न और कहीं होती है
और शोभा अन्यत्र कहीं पाती है (अर्थात् कवि की वाणी से उत्पन्न हुई कविता वहाँ शोभा पाती
है जहाँ उसका विचार, प्रचार तथा उसमें कथित आदर्श का ग्रहण और अनुसरण होता है)– कवि के
स्मरण करते ही उसकी भक्ति के कारण सरस्वतीजी ब्रह्मलोक को छोड़कर दौड़ी आती हैंH 2H

राम चरित सर बिनु अन्हवाएँ – सो श्रम जाइ न कोटि उपाएँH
कबि कोबिद अस हृदयँ बिचारी – गावहिं हरि जस कलि मल हारीH
सरस्वतीजी की दौड़ी आने की वह थकावट रामचरितरूपी सरोवर में उन्हें नहलाये बिना दूसरे
करोड़ों उपायों से भी दूर नहीं होती। कवि और पण्डित अपने हृदय में ऐसा विचार कर कलियुग के
पापों को हरनेवाले श्रीहरि के यश का ही गान करते हैंH 3H

कीन्हें प्राकृत जन गुन गाना। सिर धुनि गिरा लगत पछितानाH
हृदय सिंधु मति सीप समाना। स्वाति सारदा कहहिं सुजानाH
संसारी मनुष्यों का गुणगान करने से सरस्वतीजी सिर धुनकर पछताने लगती हैं [कि मैं क्यों
इसके बुलानेपर आयी]। बुद्धिमान् लोग हृदय को समुद्र, बुद्धि को सीप और सरस्वती को स्वाति
नक्षत्र के समान कहते हैंH 4H

जौं बरषइ बर बारि बिचारू। होहिं कबित मुकुतामनि चारूH
इसमें यदि श्रेष्ठ विचाररूपी जल बरसता है तो मुक्तामणि के समान सुन्दर कविता होती हैH 5H

दो0— जुगुति बधि पुनि पोहिअहिं रामचरित बर ताग–

पहिरहिं सज्जन बिमल उर सोभा अति अनुरागH 11H
उन कविताररूपी मुक्तामणियों को युक्ति से बधकर फिर रामचरित्ररूपी सुन्दर ताग में पिरोकर
सज्जन लोग अपने निर्मल हृदय में धारण करते हैं, जिससे अत्यन्त अनुरागरूपी शोभा होती है (वे
आत्यन्तिक प्रेम को प्राप्त होते हैं)H 11H

---

## Page 33

* बालकाण्ड*

जे जनम कलिकाल कराला – करतब बायस बेष मरालाH
चलत कुपंथ बेद मग छाँड़े – कपट कलेवर कलि मल भाँड़ेH
जो कराल कलियुग में जन्म हैं , जिनकी करनी कौए के समान है और वेष हंस का-सा है, जो
वेदमार्ग को छोड़कर कुमार्गपर चलते हैं, जो कपट की मूर्ति और कलियुग के पापों के भाँड़े हैंH 1H

बंचक भगत कहाइ राम के। किंकर कंचन कोह काम केH
तिन्ह महँ प्रथम रखे जग मोरी। धींग धरमध्वज धंधक धोरीH
जो श्रीरामजी के भक्त कहलाकर लोगों को ठगते हैं, जो धन (लोभ), क्रोध और काम के गुलाम
हैं और जो धींगाधींगी करनेवाले, धर्मध्वजी (धर्म की झूठी ध्वजा फहरानेवाले—दम्भी) और
कपट के धंधों का बोझ ढोनेवाले हैं, संसार के ऐसे लोगों में सबसे पहले मेरी गिनती हैH 2H

जौं अपने अवगुन सब कहऊँ। बाढ़इ कथा पार नहिं लहऊँH
तात मैं अति अलप बखाने – थोर महुँ जानिहहिं सयानेH
यदि मैं अपने सब अवगुणों को कहने लगूँ तो कथा बहुत बढ़ जायगी और मैं पार नहीं पाऊँगा।
इससे मैंने बहुत कम अवगुणों का वर्णन किया है। बुद्धिमान् लोग थोड़े ही में समझ लेंगेH 3H

समुझि बिबिधि बिधि बिनती मोरी। कोउ न कथा सुनि देइहि खोरीH
एतहु पर करिहहिं जे असंका। मोहि ते अधिक ते जड़ मति रंकाH
मेरी अनेकों प्रकार की विनती को समझकर, कोई भी इस कथा को सुनकर दोष नहीं देगा।
इतनेपर भी जो शंका करेंगे, वे तो मुझसे भी अधिक मूर्ख और बुद्धि के कंगाल हैंH 4H

कबि न होउँ नहिं चतुर कहावउँ। मति अनुरूप राम गुन गावउँH
कहँ रघुपति के चरित अपारा – कहँ मति मोरि निरत संसाराH
मैं न तो कवि हूँ, न चतुर कहलाता हूँ; अपनी बुद्धि के अनुसार श्रीरामजी के गुण गाता हूँ।
कहाँ तो श्रीरघुनाथजी के अपार चरित्र, कहाँ संसार में आसक्त मेरी बुद्धि!H 5H

जहिं मारूत गिरि मरु उड़ाहीं। कहहु तूल कहि लख माहींH
समुझत अमित राम प्रभुताई। करत कथा मन अति कदराईH
जिस हवास सुमेरु-जैसे पहाड़ उड़ जाते हैं, कहिये तो, उसके सामने रूई किस गिनती में है।
श्रीरामजी की असीम प्रभुता को समझकर कथा रचने में मेरा मन बहुत हिचकता है—H 6H

दो0— सारद सस महेस बिधि आगम निगम पुरान–

नति नति कहि जासु गुन करहिं निरंतर गानH 12H
सरस्वतीजी, शेषजी, शिवजी, ब्रह्माजी, शास्त्र, वेद और पुराण—ये सब "नति-नति"
कहकर (पार नहीं पाकर "ऐसा नहीं", "ऐसा नहीं" कहते हुए) सदा जिनका गुणगान किया करते हैंH 12H

---

## Page 34

* रामचरितमानस*

सब जानत प्रभु प्रभुता सोई। तदपि कहें बिनु रहा न कोईH
तहाँ बेद अस कारन राखा। भजन प्रभाउ भाँति बहु भाषाH
यद्यपि प्रभु श्रीरामचन्द्रजी की प्रभुता को सब ऐसी (अकथनीय) ही जानते हैं तथापि कहे बिना
कोई नहीं रहा। इसमें वेदने ऐसा कारण बताया है कि भजन का प्रभाव बहुत तरह से कहा गया है।
(अर्थात् भगवान् की महिमा का पूरा वर्णन तो कोई कर नहीं सकता; परन्तु जिससे जितना बन पड़े
उतना भगवान् का गुणगान करना चाहिये। क्योंकि भगवान् के गुणगानरूपी भजन का प्रभाव बहुत ही
अनोखा है, उसका नाना प्रकार से शास्त्रों में वर्णन है। थोड़ा-सा भी भगवान् का भजन मनुष्य को सहज
ही भवसागर से तार देता है)H 1H

एक अनीह अरूप अनामा। अज सच्चिदानंद पर धामाH
ब्यापक बिस्वरूप भगवाना। तेहिं धरि देह चरित कृत नानाH
जो परमेश्वर एक हैं, जिनके कोई इच्छा नहीं है, जिनका कोई रूप और नाम नहीं है, जो
अजन्मा, सच्चिदानन्द और परमधाम हैं और जो सबमें व्यापक एवं विश्वरूप हैं, उन्हीं भगवान्ने
दिव्य शरीर धारण करके नाना प्रकार की लीला की हैH 2H

सो केवल भगतन हित लागी। परम कृपाल प्रनत अनुरागीH
जहि जन पर ममता अति छोहू। जेहिं करुणा करि कीन्ह न कोहूH
वह लीला केवल भक्तों के हित के लिये ही है; क्योंकि भगवान् परम कृपालु हैं और शरणागत के
बड़े प्रेमी हैं। जिनकी भक्तों पर बड़ी ममता और कृपा है, जिन्होंने एक बार जिसपर कृपा कर
दी, उसपर फिर कभी क्रोध नहीं कियाH 3H

गई बहोर गरीब नवाजू। सरल सबल साहिब रघुराजूH
बुध बरनहिं हरि जस अस जानी। करहिं पुनीत सुफल निज बानीH
वे प्रभु श्रीरघुनाथजी गयी हुई वस्तु को फिर प्राप्त करानेवाले, गरीबनिवाज (दीनबन्धु), सरलस्वभाव,
सर्वशक्तिमान् और सबके स्वामी हैं। यही समझकर बुद्धिमान् लोग उन श्रीहरि का यश वर्णन करके
अपनी वाणी को पवित्र और उत्तम फल (मोक्ष और दुर्लभ भगवत्प्रेम) देनेवाली बनाते हैंH 4H

तहिं बल मैं रघुपति गुन गाथा। कहिहउँ नाइ राम पद माथाH
मुनिन्ह प्रथम हरि कीरति गाई – तहिं मग चलत सुगम मोहि भाईH
उसी बल से (महिमा का यथार्थ वर्णन नहीं, परन्तु महान् फल देनेवाला भजन समझकर
भगवत्कृपा के बलपर ही) मैं श्रीरामचन्द्रजी के चरणों में सिर नवाकर श्रीरघुनाथजी के गुणों की कथा
कहूँगा। इसी विचार से [वाल्मीकि, व्यास आदि] मुनियों ने पहले हरि की कीर्ति गायी है, भाई! उसी
मार्गपर चलना मेरे लिये सुगम होगाH 5H

---

## Page 35

* बालकाण्ड*

दो0— अति अपार जे सरित बर जौं नृप सेतु कराहिं–

चढ़ि पिपीलिकउ परम लघु बिनु श्रम पारहि जाहिंH 13H
जो अत्यन्त बड़ी श्रेष्ठ नदियाँ हैं, यदि राजा उनपर पुल बँधा देता है तो अत्यन्त छोटी चींटियाँ
भी उनपर चढ़कर बिना ही परिश्रम के पार चली जाती हैं [इसी प्रकार मुनियों के वर्णन के सहारे
मैं भी श्रीरामचरित्र का वर्णन सहज ही कर सकूँगा]H 13H

एहि प्रकार बल मनहि दखाई। करिहउँ रघुपति कथा सुहाईH
ब्यास आदि कबि पुंगव नाना। जिन्ह सादर हरि सुजस बखानाH
इस प्रकार मन को बल दिखलाकर मैं श्रीरघुनाथजी की सुहावनी कथा की रचना करूँगा। व्यास
आदि जो अनेकों श्रेष्ठ कवि हो गये हैं, जिन्होंने बड़े आदर से श्रीहरि का सुयश वर्णन किया हैH 1H

चरन कमल बंदउँ तिन्ह करे। पुरवहुँ सकल मनोरथ मेरेH
कलि के कबिन्ह करउँ परनामा – जिन्ह बरने रघुपति गुन ग्रामाH
मैं उन सब (श्रेष्ठ कवियों) के चरणकमलों में प्रणाम करता हूँ, वे मेरे सब मनोरथों को पूरा करें। कलियुग के
भी उन कवियों को मैं प्रणाम करता हूँ, जिन्होंने श्रीरघुनाथजी के गुणसमूहों का वर्णन किया हैH 2H

जे प्राकृत कबि परम सयाने – भाषाँ जिन्ह हरि चरित बखानेH
भए जे अहहिं जे होइहहिं आगें – प्रनवउँ सबहि कपट सब त्यागेंH
जो बड़े बुद्धिमान् प्राकृत कवि हैं, जिन्होंने भाषा में हरिचरित्रों का वर्णन किया है, जो ऐसे कवि
पहले हो चुके हैं, जो इस समय वर्तमान हैं और जो आगे होंगे, उन सबको मैं सारा कपट त्यागकर प्रणाम करता हूँH 3H

होहु प्रसन्न देहु बरदानू। साधु समाज भनिति सनमानूH
जो प्रबंध बुध नहिं आदरहीं। सो श्रम बादि बाल कबि करहींH
आप सब प्रसन्न होकर यह वरदान दीजिये कि साधु-समाज में मेरी कविता का सम्मान हो;
क्योंकि बुद्धिमान् लोग जिस कविता का आदर नहीं करते, मूर्ख कवि ही उसकी रचना का व्यर्थ
परिश्रम करते हैंH 4H

कीरति भनिति भूति भलि सोई। सुरसरि सम सब कहँ हित होईH
राम सुकीरति भनिति भदेसा। असमंजस अस मोहि अँदेसाH
कीर्ति, कविता और सम्पत्ति वही उत्तम है जो गंगाजी की तरह सबका हित करनेवाली हो।
श्रीरामचन्द्रजी की कीर्ति तो बड़ी सुन्दर (सबका अनन्त कल्याण करनेवाली ही) है, परन्तु मेरी कविता
भद्दी है। यह असामंजस्य है (अर्थात् इन दोनों का मेल नहीं मिलता), इसी की मुझे चिंता हैH 5H

---

## Page 36

* रामचरितमानस*

तुम्हरी कृपाँ सुलभ सोउ मोरे। सिअनि सुहावनि टाट पटोरेH
परन्तु हे कवियो! आपकी कृपा से यह बात भी मेरे लिये सुलभ हो सकती है। रेशम की सिलाई
टाटपर भी सुहावनी लगती हैH 6H

दो0— सरल कबित कीरति बिमल सोइ आदरहिं सुजान–

सहज बयर बिसराइ रिपु जो सुनि करहिं बखानH 14 (क)H
चतुर पुरुष उसी कविता का आदर करते हैं, जो सरल हो और जिसमें निर्मल चरित्र का वर्णन
हो तथा जिसे सुनकर शत्रु भी स्वाभाविक वैर को भूलकर सराहना करने लगेंH 14 (क)H

सो न होइ बिनु बिमल मति मोहि मति बल अति थोर–
करहु कृपा हरि जस कहउँ पुनि पुनि करउँ निहोरH 14 (ख)H
ऐसी कविता बिना निर्मल बुद्धि के होती नहीं और मेरे बुद्धि का बल बहुत ही थोड़ा है।
इसलिये बार-बार निहोरा करता हूँ कि हे कवियो! आप कृपा करें, जिससे मैं हरियश का वर्णन
कर सकूँH 14 (ख)H

कबि कोबिद रघुबर चरित मानस मंजु मराल–
बालबिनय सुनि सुरुचि लखि मो पर होहु कृपालH 14 (ग)H
कवि और पण्डितगण! आप जो रामचरित्ररूपी मानसरोवर के सुन्दर हंस हैं, मुझ बालक की
विनती सुनकर और सुन्दर रुचि देखकर मुझपर कृपा करेंH 14 (ग)H

सो0—बंदउँ मुनि पद कंजु रामायन जहिं निरमयउ–

सखर सुकोमल मंजु दोष रहित दूषन सहितH 14 (घ)H
मैं उन वाल्मीकि मुनि के चरणकमलों की वन्दना करता हूँ, जिन्होंने रामायण की रचना की है,
जो खर (राक्षस) सहित होनेपर भी खर (कठोर) से विपरीत बड़ी कोमल और सुन्दर है तथा
जो दूषण (राक्षस) सहित होनेपर भी दूषण अर्थात् दोष से रहित हैH 14 (घ)H

बंदउँ चारिउ बेद भव बारिधि बोहित सरिस–
जिन्हहि न सपनेहुँ खेद बरनत रघुबर बिसद जसुH 14 (ङ)H
मैं चारों वेदों की वन्दना करता हूँ, जो संसारसमुद्र के पार होने के लिये जहाज के समान हैं तथा
जिन्हें श्रीरघुनाथजी का निर्मल यश वर्णन करते स्वप्न में भी खेद (थकावट) नहीं होताH 14 (ङ)H

बंदउँ बिधि पद रेनु भव सागर जहिं कीन्ह जहँ–
संत सुधा ससि धनु प्रगट खल बिष बारूनीH 14 (च)H

---

## Page 37

* बालकाण्ड*

मैं ब्रह्माजी के चरण-रज की वन्दना करता हूँ, जिन्होंने भवसागर बनाया है, जहाँ से एक ओर संतरूपी अमृत,
चन्द्रमा और कामधेनु निकले और दूसरी ओर दुष्ट मनुष्यरूपी विष और मदिरा उत्पन्न हुएH 14 (च)H

दो0— बिबुध बिप्र बुध ग्रह चरन बंदि कहउँ कर जोरि–

होइ प्रसन्न पुरवहु सकल मंजु मनोरथ मोरिH 14 (छ)H
देवता, ब्राह्मण, पण्डित, ग्रह—इन सबके चरणों की वन्दना करके हाथ जोड़कर कहता हूँ कि
आप प्रसन्न होकर मेरे सारे सुन्दर मनोरथों को पूरा करेंH 14 (छ)H

पुनि बंदउँ सारद सुरसरिता। जुगल पुनीत मनोहर चरिताH
मज्जन पान पाप हर एका। कहत सुनत एक हर अबिबेकाH
फिर मैं सरस्वतीजी और देवनदी गंगाजी की वन्दना करता हूँ। दोनों पवित्र और मनोहर
चरित्रवाली हैं। एक (गंगाजी) स्नान करने और जल पीने से पापों को हरती हैं और दूसरी
(सरस्वतीजी) गुण और यश कहने और सुनने से अज्ञान का नाश कर देती हैंH 1H

गुर पितु मातु महेस भवानी। प्रनवउँ दीनबंधु दिन दानीH
सेवक स्वामि सखा सिय पी के। हित निरुपधि सब बिधि तुलसी केH
श्रीमहेश और पार्वती को मैं प्रणाम करता हूँ, जो मेरे गुरु और माता-पिता हैं, जो दीनबन्धु
और नित्य दान करनेवाले हैं, जो सीतापति श्रीरामचन्द्रजी के सेवक, स्वामी और सखा हैं तथा मुझ
तुलसीदास का सब प्रकार से कपटरहित (सच्चा) हित करनेवाले हैंH 2H

कलि बिलोकि जग हित हर गिरिजा। साबर मंत्र जाल जिन्ह सिरिजाH
अनमिल आखर अरथ न जापू – प्रगट प्रभाउ महेस प्रतापूH
जिन शिव-पार्वती ने कलियुग को देखकर, जगत् के हित के लिये, शाबर मंत्रसमूह की रचना की,
जिन मंत्रों के अक्षर बेमेल हैं, जिनका न कोई ठीक अर्थ होता है और न जप ही होता है, तथापि
श्रीशिवजी के प्रताप से जिनका प्रभाव प्रत्यक्ष हैH 3H

सो उमस मोहि पर अनुकूला। करिहिं कथा मुद मंगल मूलाH
सुमिरि सिवा सिव पाइ पसाऊ – बरनउँ रामचरित चित चाऊH
वे उमापति शिवजी मुझपर प्रसन्न होकर [श्रीरामजी की] इस कथा को आनन्द और मंगल की
मूल (उत्पन्न करनेवाली) बनायेंगे। इस प्रकार पार्वतीजी और शिवजी दोनों का स्मरण करके और
उनका प्रसाद पाकर मैं चावभरे चित्त से श्रीरामचरित्र का वर्णन करता हूँH 4H

भनिति मोरि सिव कृपाँ बिभाती। ससि समाज मिलि मनहुँ सुरातीH
जे एहि कथहि सनेह समता। कहिहहिं सुनिहहिं समुझि सचेता।
होइहि हिं राम चरन अनुरागी। कलि मल रहित सुमंगल भागीH

---

## Page 38

* रामचरितमानस*

मेरी कविता श्रीशिवजी की कृपा से ऐसी सुशोभित होगी, जैसी तारागणों के सहित चन्द्रमा के
साथ रात्रि शोभित होती है। जो इस कथा को प्रेमसहित एवं सावधानी के साथ समझ-बूझकर कहें-सुनेंगे, वे कलियुग के पापों से रहित और सुन्दर कल्याण के भागी होकर श्रीरामचन्द्रजी के चरणों के
प्रेमी बन जायँगेH 5-6H

दो0— सपनेहुँ साचेहुँ मोहि पर जौं हर गौरि पसाउ–

तौ फुर होउ जो कहउँ सब भाषा भनिति प्रभाउH 15H
यदि मुझपर श्रीशिवजी और पार्वतीजी की स्वप्न में भी सचमुच प्रसन्नता हो, तो मैंने इस भाषा,
कविता का जो प्रभाव कहा है, वह सब सच होH 15H

बंदउँ अवध पुरी अति पावनि। सरजू सरि कलि कलुष नसावनिH
प्रनवउँ पुर नर नारि बहोरी। ममता जिन्ह पर प्रभुहि न थोरीH
मैं अति पवित्र श्रीअयोध्यापुरी और कलियुग के पापों का नाश करनेवाली श्रीसरयू नदी की
वन्दना करता हूँ। फिर अवधपुरी के उन नर-नारियों को प्रणाम करता हूँ जिनपर प्रभु श्रीरामचन्द्रजी की
ममता थोड़ी नहीं है (अर्थात् बहुत है)H 1H

सिय निंदक अघ ओघ नसाए। लोक बिसोक बनाइ बसाएH
बंदउँ कौसल्या दिसि प्राची। कीरति जासु सकल जग माचीH
उन्होंने [अपनी पुरी में रहनेवाले] सीताजी की निन्दा करनेवाले (धोबी और उसके समर्थक
पुर-नर-नारियों) के पापसमूह को नाश कर उनको शोकरहित बनाकर अपने लोक (धाम) में बसा
दिया। मैं कौसल्यारूपी पूर्व दिशा की वन्दना करता हूँ, जिसकी कीर्ति समस्त संसार में फैल
रही हैH 2H

प्रगटेउ जहँ रघुपति ससि चारू। बिस्व सुखद खल कमल तुसारूH
दसरथ राउ सहित सब रानी। सुकृत सुमंगल मूरति मानीH
करउँ प्रनाम करम मन बानी। करहु कृपा सुत सेवक जानीH
जिन्हहि बिरचि बड़ भयउ बिधाता। महिमा अवधि राम पितु माताH
जहाँ (कौसल्यारूपी पूर्व दिशा) से विश्व को सुख देनेवाले और दुष्टरूपी कमलों के लिये पालक
समान श्रीरामचन्द्रजीरूपी सुन्दर चन्द्रमा प्रकट हुए। सब रानियों सहित राजा दशरथजी को पुण्य और
सुन्दर कल्याण की मूर्ति मानकर मैं मन, वचन और कर्म से प्रणाम करता हूँ। अपने पुत्र का सेवक
जानकर वे मुझपर कृपा करें, जिनको रचकर ब्रह्माजीने भी बड़ाई पायी तथा जो श्रीरामजी के माता
और पिता होने के कारण महिमा की सीमा हैंH 3-4H

---

## Page 39

* बालकाण्ड*

सो0—बंदउँ अवध भुआल सत्य प्रेम जहि राम पद–

बिछुरत दीनदयाल प्रिय तनु तृन इव परिहरउH 16H
मैं अवध के राजा श्रीदशरथजी की वन्दना करता हूँ, जिनका श्रीरामजी के चरणों में सच्चा प्रेम था,
जिन्होंने दीनदयालु प्रभु के बिछुड़ते ही अपने प्यारे शरीर को मामूली तिनके की तरह त्याग दियाH 16H

प्रनवउँ परिजन सहित बिदेहू। जाहि राम पद गूढ़ सनेहूH
जोग भोग महँ राखउ गोई। राम बिलोकत प्रगटउ सोईH
मैं परिवार सहित राजा जनकजी को प्रणाम करता हूँ, जिनका श्रीरामजी के चरणों में गूढ़ प्रेम
था, जिसको उन्होंने योग और भोग में छिपा रखा था, परन्तु श्रीरामचन्द्रजी को देखते ही वह प्रकट
हो गयाH 1H

प्रनवउँ प्रथम भरत के चरना। जासु नेम ब्रत जाइ न बरनाH
राम चरन पंकज मन जासू – लुबुध मधुप इव तजइ न पासूH
[भाइयों में] सबसे पहले मैं श्रीभरतजी के चरणों को प्रणाम करता हूँ, जिनका नियम और व्रत
वर्णन नहीं किया जा सकता तथा जिनका मन श्रीरामजी के चरणकमलों में भौंरे की तरह लुभाया हुआ
है, कभी उनका पास नहीं छोड़ताH 2H

बंदउँ लछिमन पद जलजाता। सीतल सुभग भगत सुखदाताH
रघुपति कीरति बिमल पताका। दंड समान भयउ जस जाकाH
मैं श्रीलक्ष्मणजी के चरणकमलों को प्रणाम करता हूँ, जो शीतल, सुन्दर और भक्तों को सुख
देनेवाले हैं। श्रीरघुनाथजी की कीर्तिरूपी विमल पताका में जिनका (लक्ष्मणजी का) यश [पताका को
ऊँचा करके फहरानेवाले] दण्ड के समान हुआH 3H

सेष सहसरसीस जग कारन। जो अवतरउ भूमि भय टारनH
सदा सो सानुकूल रह मो पर। कृपासिंधु सौमित्रि गुनाकरH
जो हजार सिरवाले और जगत् के कारण (हजार सिरों पर जगत् को धारण कर रखनेवाले) शेषजी
हैं, जिन्होंने पृथ्वी का भय दूर करने के लिये अवतार लिया, वे गुणों की खान कृपासिन्धु सुमित्रानन्दन
श्रीलक्ष्मणजी मुझपर सदा प्रसन्न रहेंH 4H

रिपुसूदन पद कमल नमामी। सूर सुसील भरत अनुगामीH
महाबीर बिनवउँ हनुमाना। राम जासु जस आप बखानाH
मैं श्रीशत्रुघ्नजी के चरणकमलों को प्रणाम करता हूँ, जो बड़े वीर, सुशील और श्रीभरतजी के पीछे
चलनेवाले हैं। मैं महावीर श्रीहनुमान्जी की विनती करता हूँ, जिनके यश का श्रीरामचन्द्रजीने स्वयं
(अपने श्रीमुखसे) वर्णन किया हैH 5H

---

## Page 40

* रामचरितमानस*

सो0—प्रनवउँ पवनकुमार खल बन पावक ग्यान घन–

जासु हृदय आगार बसहिं राम सर चाप धरH 17H
मैं पवनकुमार श्रीहनुमान्जी को प्रणाम करता हूँ, जो दुष्टरूपी वन का भस्म करने के लिये
अग्निरूप हैं, जो ज्ञान की घनमूर्ति हैं और जिनके हृदयरूपी भवन में धनुष-बाण धारण किये
श्रीरामजी निवास करते हैंH 17H

कपिपति रीछ निसाचर राजा। अंगदादि जे कीस समाजाH
बंदउँ सब के चरन सुहाए – अधम सरीर राम जिन्ह पाएH
वानरों के राजा सुग्रीवजी, रीछों के राजा जाम्बवान्जी, राक्षसों के राजा विभीषणजी और अंगदजी
आदि जितना वानरों का समाज है, सबके सुन्दर चरणों की मैं वन्दना करता हूँ, जिन्होंने अधम
(पशु और राक्षस आदि) शरीर में भी श्रीरामचन्द्रजी को प्राप्त कर लियाH 1H

रघुपति चरन उपासक जेते। खग मृग सुर नर असुर समेतH
बंदउ पद सरोज सब करे। जे बिनु काम राम के चेरH
पशु, पक्षी, देवता, मनुष्य, असुरसमेत जितने श्रीरामजी के चरणों के उपासक हैं, मैं उन सबके
चरणकमलों की वन्दना करता हूँ, जो श्रीरामजी के निष्काम सेवक हैंH 2H

सुक सनकादि भगत मुनि नारद। जे मुनिबर बिग्यान बिसारदH
प्रनवउँ सबहि धरनि धरि सीसा। करहु कृपा जन जानि मुनीसाH
शुकदेवजी, सनकादि, नारदमुनि आदि जितने भक्त और परम ज्ञानी श्रेष्ठ मुनि हैं, मैं धरती पर सिर टेककर
उन सबको प्रणाम करता हूँ; हे मुनीश्वरो! आप सब मुझको अपना दास जानकर कृपा कीजियेH 3H

जनकसुता जग जननि जानकी। अतिसय प्रिय करुनानिधान कीH
ताके जुग पद कमल मनावउँ। जासु कृपाँ निरमल मति पावउँH
राजा जनक की पुत्री, जगत् की माता और करुणानिधान श्रीरामचन्द्रजी की प्रियतमा श्रीजानकीजी के
दोनों चरणकमलों को मैं मनाता हूँ, जिनकी कृपा से निर्मल बुद्धि पाऊँH 4H

पुनि मन बचन कर्म रघुनायक। चरन कमल बंदउँ सब लायकH
राजिवनयन धरें धनु सायक। भगत बिपति भंजन सुखदायकH
फिर मैं मन, वचन और कर्म से कमलनयन, धनुष-बाणधारी, भक्तों की विपत्ति का नाश करने
और उन्हें सुख देनेवाले भगवान् श्रीरघुनाथजी के सर्वसमर्थ चरणकमलों की वन्दना करता हूँH 5H

दो0— गिरा अरथ जल बीचि सम कहिअत भिन्न न भिन्न–

बंदउ सीता राम पद जिन्हहि परम प्रिय खिन्नH 18H

---

## Page 41

* बालकाण्ड*

जो वाणी और उसके अर्थ तथा जल और जल की लहर के समान कहने में अलग-अलग हैं,
परन्तु वास्तव में अभिन्न (एक) हैं, उन श्रीसीतारामजी के चरणों की मैं वन्दना करता हूँ, जिन्हें दीनदुखी बहुत ही प्रिय हैंH 18H

बंदउँ नाम राम रघुबर को। हेतु कृसानु भानु हिमकर कोH
बिधि हरि हरमय बेद प्रान सो। अगुन अनूपम गुन निधान सोH
मैं श्रीरघुनाथजी के नाम "राम" की वन्दना करता हूँ, जो कृशानु (अग्नि), भानु (सूर्य) और
हिमकर (चन्द्रमा) का हेतु अर्थात् "र" "आ" और "म" रूप से बीज है। वह "राम" नाम ब्रह्मा, विष्णु
और शिवरूप है। वह वेदों का प्राण है; निर्गुण, उपमारहित और गुणों का भंडार हैH 1H

महामंत्र जोइ जपत महेसू। कासीं मुकुति हेतु उपदेसूH
महिमा जासु जान गनराऊ। प्रथम पूजिअत नाम प्रभाऊH
जो महामन्त्र है, जिसे महेश्वर श्रीशिवजी जपते हैं और उनके द्वारा जिसका उपदेश काशी में
मुक्ति का कारण है, तथा जिसकी महिमा को गणेशजी जानते हैं, जो इस "राम" नाम के प्रभाव से ही
सबसे पहले पूजे जाते हैंH 2H

जान आदिकबि नाम प्रतापू। भयउ सुद्ध करि उलटा जापूH
सहस नाम सम सुनि सिव बानी। जपि जेई पिय संग भवानीH
आदिकवि श्रीवाल्मीकिजी रामनाम के प्रताप को जानते हैं, जो उलटा नाम ("मरा", "मरा")
जपकर पवित्र हो गये। श्रीशिवजी के इस वचन को सुनकर कि एक राम-नाम सहस्र नाम के समान
है, पार्वतीजी सदा अपने पति (श्रीशिवजी) के साथ रामनाम का जप करती रहती हैंH 3H

हरष हेतु हरि हर ही को। किय भूषन तिय भूषन ती कोH
नाम प्रभाउ जान सिव नीको। कालकूट फलु दीन्ह अमी कोH
नाम के प्रति पार्वतीजी के हृदय की ऐसी प्रीति देखकर श्रीशिवजी हर्षित हो गये और उन्होंने
स्त्रियों में भूषणरूप (पतिव्रताओं में शिरोमणि) पार्वतीजी को अपना भूषण बना लिया (अर्थात् उन्हें
अपने अंग में धारण करके अर्द्धांगिनी बना लिया)। नाम के प्रभाव को श्रीशिवजी भलीभाँति जानते
हैं, जिस (प्रभाव) के कारण कालकूट जहरने उनको अमृत का फल दियाH 4H

दो0— बरषा रितु रघुपति भगति तुलसी सालि सुदास–

राम नाम बर बरन जुग सावन भादव मासH 19H
श्रीरघुनाथजी की भक्ति वर्षा-ऋतु है, तुलसीदासजी कहते हैं कि उत्तम सेवकगण धान हैं और
"राम" नाम के दो सुन्दर अक्षर सावन-भादों के महीने हैंH 19H
